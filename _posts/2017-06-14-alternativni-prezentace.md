---
layout: default
title: Alternativní prezentace
---

## Alternativní prezentace, elektronické umístění

### 856 (Elektronické umístění a přístup) (O)
Pokud je tentýž zdroj dostupný z více URL adres, další URL se zapisuje/-í vždy do nového pole 856.

Pokud je/jsou starší URL již neplatné a zapisuje se nová (tj. platná) URL, zapíše se tato nová URL do 1. výskytu, před původní a již neplatnou URL. Totéž platí, je-li původní URL přesměrována na nově zapisovanou URL (tj. nová URL = 1. výskyt, přesměrovaná URL = 2. a případně další výskyty).

**Pro odkaz do Webarchivu** se používá další výskyt pole 856, zápis je stejný jako u běžné adresy v poli 856, ale v podpoli $z je hodnota „archivní verze stránek“ (text, který se zobrazuje za URL adresou).

```
např.:
856 40 $u http://gvuhodonin.cz
       $q text/html
       $4 N
856 40 $u http://wayback.webarchiv.cz/wayback/gvuhodonin.cz
       $q text/html
       $z archivní verze stránek
       $4 N
```

**a) Ukončeno vydávání**

Pokud URL není funkční a stránky již neexistují (vůbec nebo jsou na jiné URL, příp. nevíme, zda opravdu ukončily činnost), zapíše se o této skutečnosti poznámka v 856 $z „adresa nedostupná k [datum, kdy byla nefunkčnost URL zjištěna]“. Je nutné změnit hodnotu 2. indikátoru „0“ na „#“ (tj. prázdný).

```
např.:
856 4#	$u http://www.detektivka.com
        $q text/html
        $z adresa nedostupná k 23.11.2018
        $4 N
```

Pokud se současně zapisuje v novém výskytu pole 856 URL, na které jsou nově webové stránky umístěny, zapíše se do téhož výskytu poznámka v $z „adresa platná k [datum]“.

Pokud se na původní URL objevily zcela nové nesouvisející webové stránky, zapíše se o této skutečnosti poznámka v 856 $z „původní dokument na této adrese nedostupný k [datum, kdy byla nefunkčnost URL zjištěna]“. Je nutné změnit hodnotu 2. indikátoru „0“ na „#“ (tj. prázdný).


Pokud je původní URL funkční, ale obsahuje zcela odlišný dokument od původního a jedná se o významný dokument, může se popsat novým katalogizačním záznamem.

**b) Stránky přesunuty**

```
např.:
856 40 $u http://oldgeogr.muni.cz/ucebnice/kartografie/
       $q text/html
       $z adresa platná k [datum, kdy zapisujeme URL do záznamu]
       $4 N
856 4# $u http://www.geogr.muni.cz/ucebnice/kartografie
       $q text/html
       $z adresa nedostupná k [datum, kdy byla nefunkčnost URL zjištěna]
       $4 N
```


U neplatné URL se v 856 mění hodnota 2. indikátoru z „0“ na „#“ (tj. prázdný).

**c) Přesměrování**

Pokud původní URL přesměrovává na novou URL adresu, kde je nově umístěn původní, popisovaný zdroj, zapíšeme novou URL a starou neměníme.


```
např.:
856 40	$u http://www.linuxbiz.cz
        $q text/html
        $4 N
856 40	$u http://www.linuxbizcz.cz
        $q text/html
        $4 N
```


**d) Souběžné vydávání na více URL**

Zapíší se všechny URL adresy.

**2. indikátor vždy 0** (jedná se o původní elektronický zdroj)


***výjimky:***

a) **nefunkční URL**

```
např.:
856 4# $u http://www.linuxbiz.cz
       $z adresa nedostupná k [datum]
       $4 N
```


b) zápis URL do záznamu pro **tištěný dokument** (eventuálně elektronický zdroj na fyzickém nosiči)

```
např.:
Ložiska nerostů (CD-ROM)
856 41 $3 Online verze
       $u http://geologie.vsb.cz/loziska/loziska/index.html
       $4 N
```


c) považuje-li katalogizátor za důležité zapsat do záznamu vedle vlastní URL popisovaného dokumentu ještě URL **příbuzného dokumentu** (např. blog, na který je odkaz z popisovaného dokumentu, předchozí verze stránek), pak je třeba zapsat do $3 vhodné návěští a v poznámce (anotaci) by měla být informace o tomto odkazovaném dokumentu.


```
např.:
856 40 $u http://home.tiscali.cz/bovepul
       $4 N
856 42 $3 Blog
       $u http://bovepul.blog.cz
       $4 N
520 $a V rámci webových stránek je provozován také blog pro náboženství, filosofii a umění.
```



**Vždy** (tj. i v každém opakovaném výskytu pole 856) se uvádí podpole 4 hodnota N (znamená negenerovat obrazovku „copyright“).
