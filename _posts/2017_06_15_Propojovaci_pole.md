---
layout: default
title: Propojovací pole
---

## Propojovací pole

76X – 78X (Propojovací pole)

V NKC/Alephu se propojovací pole používají pro vzájemné propojení záznamů popisujících příbuzné dokumenty (např. předchozí a následný název časopisu). V těchto případech se záznamy propojují přes název dokumentu.

Pole 76X - 78X, z nichž je název směrován do názvového rejstříku NKC, jsou následující:
765	Originál
770	Suplement/zvláštní výtisk
772	Hlavní publikace suplementu
776	Vydání na jiném nosiči
780	Předcházející záhlaví
785	Následující záhlaví
787	Nespecifikované propojení

Pro popis online zdrojů se pole 7XX používají zcela výjimečně, přicházejí v úvahu pouze pole 780 Předcházející záhlaví a 785 Následující záhlaví (pro popis seriálů, příp. integr. zdrojů - hodnota 1. indikátoru je 0, hodnota 2. indikátoru určuje typ propojení). Při popisu metodou jednoho záznamu se může vyskytnout potřeba použít pole 776 Vydání na jiném nosiči (viz „Specifické problémy“).

př. Měsíční deník a Měsíční deník II.
	245 10 $a Měsíční deník
	785 00 $a Gabzdyl, Pavel.
$t Měsíční deník II.

245 10	$a Měsíční deník II.
780 00 $a Gabzdyl, Pavel.
		$t Měsíční deník

Pokud je předcházející/následující záznam zkatalogizován pod hlavním záhlavím, uvede se v podpoli $a. Pokud je záznam zkatalogizován pod názvem, použije se pouze podpole $t (bez interpunkce na konci podpole).

Pokud katalogizátor považuje za účelné v záznamu uvést informaci o vztahu k jinému popsanému dokumentu (např. o seriálu vydávaném v rámci webové stránky), použije se pole 787.
př.
245 10 $a Česká společnost pro systémovou integraci
787 08 $i Součástí stránek je … (časopis/monografie):
	      $a Hlavní návěští
      $t Systémová integrace : časopis České společnosti pro systémovou integraci
      $x/z ISSN/ISBN

Pokud jsou obsahem dokumentu dílčí samostatné dokumenty a katalogizátor považuje za účelné na jednotlivé dokumenty upozornit, zapíše jejich názvy v poli 520 (anotace).
Pokud považuje za důležité umožnit samostatné vyhledávání těchto částí, uvede je v poli 505 - Formalizovaná poznámka k obsahu (neuvádí se ale duplicitně v poli 520!). (V tomto případě je však riziko, že se obsah webové stránky časem změní a uživatel pak příslušný dokument pod názvem zapsaným v záznamu a uvedeným v rejstříku již nenajde.)
př.
Web Markéty Baňkové obsahuje 3 významné umělecké dokumenty různého typu.
varianta a/
520 $a Webová stránka obsahuje 3 významné umělecké dokumenty různého typu: New York City Map (emoční mapa), Senses of life (video) a Mesto.html (internetová kniha)

varianta b/
505 20 $t New York City Map $g (emoční mapa) -- $t Senses of life $g (video) -- $t Mesto.html $g (internetová kniha)
