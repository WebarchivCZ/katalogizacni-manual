---
layout: default
title: Název a další názvové údaje, nakladatelské údaje
---

## Název a další názvové údaje, nakladatelské údaje

### 222 Klíčový název (NO)
Týká se jen zdrojů s přiděleným ISSN. Pro ty je povinným údajem. Pole vyplňujeme na základě údajů z databáze ISSN  https://aleph.techlib.cz/F/?func=find-b-0&local_base=stk02 .


**Indikátory**

* **První indikátor:** je nedefinován, obsahuje mezeru


* **Druhý indikátor:** vyloučení znaků z řazení (obsahuje číslici, označující počet znaků, které mají být vyloučeny
	z řazení, a to včetně mezer)

&nbsp;&nbsp;&nbsp;&nbsp; 0-9 počet vyloučených znaků

```
např.:

222 \#0 $a CBU International Conference Proceedings ...
&nbsp;&nbsp; $a (On-line)

246 30 $a Jak zaútočit na konkurenci
```



### 245 Údaje o názvu (včetně  údajů o odpovědnosti) (NO)

V oblasti údajů o názvu a odpovědnosti se obvykle vyskytují následující údaje:

* název  
* souběžný název  
* další názvová informace  
* údaje o odpovědnosti

Hlavní název je vždy povinným údajem (byť doplněným) a je-li uveden či zjištěn, pak je také prvním údajem o odpovědnosti.

Údaje se zapisují přesně tak, jak se vyskytují na provedení – včetně chyb a překlepů. Správný údaj se pak zapisuje jako variantní název nebo do poznámky.

Slova se nezkracují, pokud tak ovšem nejsou na prameni uvedena, číslovky se zapisují také přesně – nevynechávají se, ani se nepřepisují na arabské číslice.

Psaní velkých písmen se řídí gramatickými pravidly daného jazyka. Zapisují se i použitá diakritická znaménka a úvodní členy. Jednopísmenné iniciály a akronymy se zapisují bez mezer.

Přesně podle provedení se zapisuje i interpunkce, symboly a značky. Vynechat lze pouze typografické značky, které slouží jako oddělovače a nemění smysl a obsah údaje.



**Indikátory**

* **První indikátor:** vedlejší názvové záhlaví

&nbsp;&nbsp;&nbsp;&nbsp; 0 vedlejší záhlaví se nevytváří (hodnota prvního indikátoru je 0 vždy, když není v záznamu uvedeno  
&nbsp;&nbsp;&nbsp;&nbsp;&nbsp;&nbsp;&nbsp; hlavní záhlaví v poli 1XX)  

&nbsp;&nbsp;&nbsp;&nbsp; 1 vedlejší záhlaví se vytváří



* **Druhý indikátor:** vyloučení znaků z řazení (obsahuje číslici, označující počet znaků, které mají být vyloučeny
	z řazení, a to včetně mezer)

&nbsp;&nbsp;&nbsp;&nbsp; 0-9 počet vyloučených znaků



**Podpole $a Název (NO)**

Podpole $a obsahuje hlavní název a alternativní název. Je hlavním pojmenováním provedení a obvykle je typograficky zvýrazněn. Je-li na prameni popisu uveden název ve více jazycích a/nebo písmech, volí se za hlavní název vždy název v jazyce dokumentu (jediného či převažujícího). Ostatní se zapíší jako názvy souběžné.



Alternativní název je součástí hlavního názvu a odděluje se spojovacím výrazem (aneb, oder, atd.) s oboustrannými čárkami.


```
např.:

245 10 $a Ofenzivní marketing, aneb, Jak zaútočit na konkurenci

246 30 $a Jak zaútočit na konkurenci
```


Příliš dlouhý název (či další názvová informace) může být zkrácen, a to nejdříve po prvních 5 slovech (členy se nepočítají), ale zkrácení nesmí mít vliv na ztrátu informací  či identifikaci díla. Pro vynechanou část názvu se použije znak pro výpustku – tři tečky s oboustrannou mezerou.

Je-li gramaticky nedílnou součástí názvu či další názvové informace i údaj o odpovědnosti, zapíše se tam a již se neopakuje v údajích o odpovědnosti (pokud ovšem není na zdroji znovu uveden).



**Podpole $b Další údaje o názvu (NO)**

Podpole $b může obsahovat podnázev, souběžné názvy a další názvové informace. Údaje se
přebírají pouze ze stejného pramene popisu jako hlavní název, jsou-li uvedeny jinde, nezapisují se, nebo jen velmi výjimečně a jen do poznámky, nikdy nedoplňujeme do [ ].


Při popisu elektronických zdrojů platí pro zápis dalších názvových informací obecná pravidla. Pokud je další názvová informace považována za důležitou, lze ji zapsat jako vedlejší názvové záhlaví do pole 246.


**Podnázev**

Pokud pramen popisu obsahuje **podnázev**, zapíše se do $b. Podpole $a je ukončeno #: (mezera dvojtečka). Podpole $b začíná vždy malým písmenem, pokud nezačíná slovem, které se píše s velkým písmenem (řídí se jazykovými pravidly příslušného jazyka). Podnázev se přebírá pouze ze stejného pramene popisu jako hlavní název, je-li uvedeno jinde, píše se do poznámky.


```
např.:
245 10 $a Proudy :
       $b středoevropský časopis pro vědu a literaturu
 ```  


**Souběžný název**

Pokud dokument obsahuje souběžný název, tj. název ve dvou nebo více jazycích, zapíše se do podpole $a první/hlavní název, do podpole $b pak souběžný název. Za podpolem $a následuje #= (mezera rovnítko). Souběžný název se zapíše také do podpole 246. Souběžné názvy se přebírají z celého provedení, nejen ze stejného pramene jako hlavní název, a nezapisují se do [].

```
např.:
v prameni popisu Česká softballová organizace a Czech softball association

245 10 $a Česká softballová asociace =
       $b Czech Softball Association
246 31 $a Czech Softball Association

např.:
v prameni popisu Česká advokátní komora, Tschechische Rechtsanwaltskammer, La Barreau tcheque a Czech Bar Association

245 10 $a Česká advokátní komora =
       $b Tsechische Rechtsanwaltskammer = La Barreau tcheque = Czech Bar Association
246 31 $a Tsechische Rechtsanwaltskammer
246 31 $a La Barreau tcheque
246 31 $a Czech Bar Association
```  




**Podpole $c Údaj o odpovědnosti (NO)**

Podpole $c obsahuje údaje o odpovědnosti. Údaje se přebírají ze stejného pramene jako hlavní název, případně z dalších preferovaných pramenů. Uvádějí se osoby a/nebo korporace odpovědné za intelektuální nebo umělecký obsah popisovaného zdroje (autor, spoluautor, editor, překladatel, ilustrátor, atd.).

Zapisují se všichni autoři uvedení na preferovaném prameni popisu (včetně případné fráze/úvodního výrazu). Mají-li různou funkci, zapisují se v pořadí uvedeném na prameni popisu.

V údajích o odpovědnosti se vynechávají tituly, oslovení, afiliace, kvalifikace a podobné výrazy, zapisují se jen jména či jména s uvedenou frází. Označení junior, syn a další rodové vztahy se nevynechávají, zůstávají součástí zápisu.

Jako údaj o odpovědnosti se zapíše i údaj bez konkrétního jména (např.: napsal kolektiv autorů), je-li takto uveden na preferovaném prameni popisu.

Původci uvedení pouze v copyrightu (např. významný překladatel podle národní interpretace) se zapisují do poznámky, nikoli v oblasti údajů o názvu a odpovědnosti.


```
např.:
245 10 $a ...a život jde dál :
       $b vzpomínky Petra Látala na léta válečná


např.:
autor nebyl uveden nikde v popisovaném provedení; chyba v podnázvu
245 14 $a Die Schule der Frauen :
       $b Luftspiel in fünf Aufzügen /
       $c [Molière]
500    $a Správný podnázev je: Lustspie l in fünf Aufzügen
 ```  


### 246 (Variantní názvy) (O)

Pole obsahuje variantní formy hlavního názvu popisovaného provedení. Pole se používá pro zápis dalších názvových údajů, podnázvů, těch částí názvu, které se u alternativního názvu vyskytují za „aneb“, popřípadě pro zápis rozšířených názvů o číslovky, symboly apod.



Častým jevem elektronických zdrojů je výskyt různých variant názvu ve zdroji. Po zvolení hlavního názvu by ostatní varianty názvu měly být uvedeny v poli 246, pokud jsou považovány za důležité pro identifikační nebo selekční účely.


**Indikátory:**


* **První indikátor:** poznámka/vedlejší záhlaví

&nbsp;&nbsp;&nbsp;&nbsp; 0 generuje se poznámka, negeneruje se vedlejší záhlaví  
&nbsp;&nbsp;&nbsp;&nbsp; 1 generuje se poznámka i vedlejší záhlaví (znamená to, že se ve standardním zobrazení záznamu v OPACu objeví  
&nbsp;&nbsp;&nbsp;&nbsp;&nbsp;&nbsp;&nbsp; také variantní název, jinak je pole 246 vidět; pouze v režimu zobrazení MARC, pokud je název ve zdrojovém  
&nbsp;&nbsp;&nbsp;&nbsp;&nbsp;&nbsp;&nbsp; kódu jiný, a smysluplný, je vhodné ho zobrazit)  
&nbsp;&nbsp;&nbsp;&nbsp; 2 negeneruje se poznámka, negeneruje se vedlejší záhlaví  
&nbsp;&nbsp;&nbsp;&nbsp; 3 generuje se vedlejší záhlaví, negeneruje se poznámka (pokud v 246 píšeme varianty názvu bez www, pomlček  
&nbsp;&nbsp;&nbsp;&nbsp;&nbsp;&nbsp;&nbsp; apod., není potřeba poznámku zobrazovat; to platí také pro souběžný název, podnázev)


* **Druhý indikátor:** typ názvu


&nbsp;&nbsp;&nbsp;&nbsp; \# typ názvu není specifikován (název převzat ze zdrojového kódu)  
&nbsp;&nbsp;&nbsp;&nbsp; 0 část názvu/název části (podnázev, zkratka)  
&nbsp;&nbsp;&nbsp;&nbsp; 1 souběžný název  
&nbsp;&nbsp;&nbsp;&nbsp; 2 rozlišovací název  
&nbsp;&nbsp;&nbsp;&nbsp; 3 další variantní název


Při použití druhého indikátoru s hodnotou #, 0, 1 se návěští poznámky negeneruje.  
Při použití druhého indikátoru s hodnotou 2-8 se návěští poznámky generuje systémem.  
Při použití druhého indikátoru s hodnotou # lze vyplnit podpole $i s vysvětlujícím návěštím; podpole $i se pak uvádí na začátku pole 246, před podpolem $a.


```
např.:
$i Název ve zdrojovém kódu:
$a České akční hry  

$i Název na titulní obrazovce:
$a MagPortal.cz
```  




**Diakritika**

```
např.:
245 00 $a Www.cinnostni–uceni.cz
246 30 $a Cinnostni-uceni.cz
246 3# $a Činnostní učení
246 1# $i Název ve zdrojovém kódu:  
       $a Vzdělávání-učitelů.cz
 ```  




**WWW a úvodní slova v názvu**  
Slova, která uvádějí název a nejsou přitom jako součást názvu míněna, se nezapisují, např. „Vítejte na stránkách“. Hlavní název se zapisuje bez těchto úvodních frází a ve variantním názvu se zapisuje název celý.


Z důvodů vyhledatelnosti vždy zapisujeme název včetně úvodních slov, která byla vypuštěna v poli 245 (např. www nebo Vítejte...). Hodnotu prvního indikátoru volíme v závislosti na tom, zda chceme zobrazovat také jako poznámku, či nikoliv – pokud vynechaná slova zásadně nemění název (viz příklad u pole 245), není třeba poznámku zobrazovat. V ostatních případech je vhodné poznámku zobrazit.



```
např.:
na stránkách je uvedeno „Vítejte na webových stránkách Tomáše Halíka“
245 10 $a Tomáš Halík
246 1# $i Úvodní název webových stránek:
       $a Vítejte na webových stránkách Tomáše Halíka
```



Hlavní název se zapisuje přesně, pokud jde o stylistické znění, pořadí a pravopis, není však nutné přesně dodržet psaní velkých písmen a interpunkci obsaženou v názvu.


```
např.:
na stránkách je uvedeno „Vítejte v jazykovém centru Filozofické fakulty!“
245 10 $a Jazykové centrum Filozofické fakulty
246 1# $i Úvodní název webových stránek:
       $a Vítejte v jazykovém centru Filozofické fakulty!
```




Pokud je název koncipován jako URL adresa, zapisujeme www jako součást názvu.

```
např.:
na stránkách je uvedeno www.tuning.cz
245 00 $a Www.tuning.cz
246 30 $a Tuning
```


**Datum součástí názvu**  
Pokud je součástí hlavního názvu datum, jméno, číslování apod., které se s dalšími vydáními/aktualizacemi mění (např. rok konference nebo festivalu), zapisuje se název bez tohoto údaje. Pokud je tento údaj nedílnou součástí názvu, zapisuje se místo něj znak pro výpustku (…).


U pokračujících zdrojů se výpustka na začátku názvu nebo na konci značí pouze pravostrannou mezerou:


```
např.:
245 00 $a … ročník mezinárodního veletrhu PIVEX


na zdroji byl uveden název Jeden svět 2010
245 00 $a Jeden svět ... ()
500    $a Součástí hlavního názvu je označení roku


na zdroji byl uveden název 45. Mezinárodní filmový festival Karlovy Vary
245 00 $a … Mezinárodní filmový festival Karlovy Vary
```  





**Zkratka v názvu**  
Pokud je hlavní název uveden v prameni popisu jednak v úplné a jednak ve zkrácené podobě (akronym nebo zkratka), hlavním názvem je plná forma názvu. Zkratka, akronym se zapíše jako podnázev a zároveň se uvede do pole 246 30 část názvu/název části.

```
např.:  
245 10 $a Asociace neprofesionálních komorních a symfonických těles :
       $b ANKST
246 30 $a ANKST
```  



**Zkratka a souběžný název**  
Pokud název obsahuje zároveň souběžný název a další názvovou informaci, uvede se další názvová informace za tou částí hlavního či souběžného názvu, k níž náleží.


```
např.:   
v prameni popisu je uvedeno Národní technická knihovna, National technical library, NTK
245 10 $a Národní technická knihovna :
       $b NTK = National technical library
246 31 $a National technical library
246 30 $a NTK
```  



**Zkratka a podnázev**  
Pokud je v prameni popisu uvedeno více podnázvů, zapíšeme je za dvojtečku.

```
např.:
245 10 $a Společnost pro zahradní a krajinářskou tvorbu :
       $b SZKT : občanské sdružení
246 30 $a SZKT
```  





### 247 (Předchozí název) (O)

Do pole 247 zapisujeme názvovou informaci  v případě, že došlo ke změně **hlavního názvu** webové stránky. Pole 247 slouží k uchování původního **hlavního názvu** webové stránky, zatímco do pole 245 zapíšeme název nový. **První indikátor pole 247 musí být vždy 1.**

```
např.:
245 00 $a Gestalt Praha
247 10 $a Gestalt.cz
```


Pokud dojde pouze ke změně vedlejšího názvu a tento je považován za důležitý pro vyhledávání, může se původní vedlejší název zapsat do pole 246 (variantní názvy).


**Změna názvové informace**  
Při změně další názvové informace, která je považována za významnou, by se změna měla promítnout v bibliografickém záznamu v poli 245$b. Další názvovou informaci ve tvaru, v jakém se vyskytovala v předchozích interacích, lze zapsat do pole 246. Na rozdíl od změny hlavního názvu, kdy se dříve platný hlavní název zapisuje do pole 247.
