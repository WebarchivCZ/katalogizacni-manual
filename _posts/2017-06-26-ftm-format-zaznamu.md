---
layout: default
title: FMT (Formát záznamu)
---


## FMT (Formát záznamu)

Kód v poli FMT by měl být v souladu s kódem určujícím typ záznamu/obsah dokumentu v návěští (LDR/06 + LDR/07).

**Kód nevyplňuje katalogizátor, ale je dán typem šablony**

Pro potřeby Webarchivu používáme většinou formát záznamu SE. V případě textových dokumentů mají záznamy v poli FMT kód SE (bez ohledu na formu, podmínkou je hodnota LDR/06=a + LDR/07=s/i).

Pokud je u pokračujícího zdroje dominantní jiný než textový obsah (např. mapy, zvuk, obrázky apod.), uvádí se v poli FMT kód odpovídající příslušnému typu záznamu/obsahu dokumentu z návěští (LDR/06).  Např. u zdroje s kartografickými údaji, má záznam v poli FMT kód MP. Pokud jsou obsahem zdroje obrazové informace, má záznam v poli FMT kód GP. V těchto případech musí být ale v záznamu doplněna dvě pole 006:  první pro elektronický aspekt (pozice 006/00=“m“), druhé pro pokračující zdroj (pozice 006/00=“s“). Charakteristika seriálu se v tomto případě uvádí v poli 006 (kód pro seriál, periodicitu, pravidelnost vydávání atd.), odkud lze generovat kód SE pro vyhledávání. Viz též  006 (další charakteristiky dokumentu).

Přehled zkratek FMT používaných v NK ČR:

SE    Seriály
MP    Kartograf. dokumenty
ER    Elektronické zdroje
MU    Hudebniny
AM    Zvukové záznamy
GP    Grafika
RE    Rešerše
RP    Staré tisky
MX    Smíšené dokumenty
TD    Trojrozměrné objekty
VM    Obrazové dokumenty
FI    Filmy
BX    Pracovní záznamy
