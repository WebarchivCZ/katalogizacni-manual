---
layout: default
title: Poznámky
---

## Poznámky

### 500 (Všeobecná poznámka) (O)

Pole obsahuje všeobecné informace, které nepatří do žádné specifické kategorie poznámek. Poznámka se zapisuje pouze v určených případech.
Uvádí se zde např. povinná poznámka o prameni hlavního názvu, pokud není převzatý z titulní stránky; poznámka o zdroji souběžného
názvu, pokud není ze stejného zdroje jako hlavní název a je to důležité pro identifikaci nebo zpřístupnění; významná další názvová
informace z jiného preferovaného zdroje; poznámky o chybně uvedených údajích a jejich správném znění; poznámka o odpovědnosti osob/korporací,
které nejsou uvedeny v údajích o odpovědnosti a jsou významné pro identifikaci a zpřístupnění; významné poznámky k údajům o vydání, nakladatelským údajům, fyzickému popisu, údajům o edici, údaje o překladu, atd.


### 520 (Resumé) (O)
Pole obsahuje neformalizovanou poznámku týkající se obsahu a rozsahu popisované jednotky. Může to být resumé, výtah atd. nebo jen fráze popisující obsah. Stručný, výstižný popis obsahu zdroje. Do pole 520 zapisujeme také poznámku, že součástí stránek je také časopis, pokud pro něj již není vytvořený záznam (v opačném případě se použije pole 787 nebo 700 $i).


### 588 (Poznámka o zdroji popisu) (O)
Pole obsahuje administrativní informace o propojení a kontrole údajů uvedených v bibliografickém záznamu, obvykle jde o poznámku o zdroji/zdrojích popisu, která je užitečná pro další katalogizátory i uživatele.

Poznámky pro **zdroj názvu** se zapisují následovně: Název z titulní obrazovky (pro názvy zobrazené na domovské stránce)  

Poznámky pro pramen popisu hlavního názvu a datum prohlédnutí zdroje se slučují do jedné poznámky s tímto zněním:

&nbsp;&nbsp;&nbsp;&nbsp; Název z titulní obrazovky (náhled 2.3.2007)  
&nbsp;&nbsp;&nbsp;&nbsp; zápis data vztahující se k verzi dokumentu odpovídá přirozenímu jazyku a zapisuje se 2.3.2007 (nikoli 02.03.2007)


* indikátory nejsou definovány, pozice jsou prázdné


Pokud dojde ke změně názvu, upravíme pole 245 a také datum v poli 588.

```
např.:
588 $a Název z titulní obrazovky (náhled 9.1.2015)
```
