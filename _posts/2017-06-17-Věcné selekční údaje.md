---
layout: default
title: Věcné selekční údaje
---
Věcné selekční údaje

600 (Vedlejší věcné záhlaví – osobní jméno) (O)
Způsob zápisu viz pole 100. Zdroj obsahuje informace o dané osobě.


610 (Vedlejší věcné záhlaví – jméno korporace) (O)
Způsob zápisu viz pole 110. Zdroj obsahuje informace o dané korporaci.


611 (Vedlejší věcné záhlaví – jméno akce) (O)
Způsob zápisu viz pole 111. Zdroj obsahuje informace o dané akci, konferenci.


648 (Vedlejší věcné záhlaví – chronologický termín) (O)
Používá se v případě, pokud je použito pole 045.
Dle potřeby zapisujeme chronologické vymezení tématu zdroje např. „1945-1948“. Jedná se o autoritní termín (chronologický údaj). V poli 648 se zapisují konkrétní data, jsou-li v popisovaném dokumentu snadno k nalezení.

např.	648 7	$a 20. stol.
	648 7	$a 1939-1945
	648 7	$a 1948
	648 7	$a2.-3. stol.
	648 7	$a1. stol. př. Kr.


650 (Vedlejší věcné záhlaví – věcné téma) (O)
Zapisujeme nejprve „blok“ českých předmětových hesel a potom „blok“ anglických předmětových hesel..

Pokud používáme zpřesnění věcného hesla, je třeba konzultovat seznam tematických zpřesnění (viz příloha na konci textu). Pokud se dané zpřesnění  nachází v tomto seznamu, uvede se v podpoli $x. Pokud v tomto seznamu není, uvede se samostatně jako další výskyt pole 650. Chronologická a geografická zpřesnění se nikdy neřetězí v rámci pole 650, ale uvádějí se samostatně v poli 648, resp. 651.

např. politika v Čečensku:
	651 #7	$aČečensko (Rusko)
		$x politika a vláda
(u hesla Politika a vláda v databázi autorit poznámka „Používá se jako tematické zpřesnění za názvy zemí“; zároveň zpřesnění uvedeno v seznamu)

ale lidská práva v Čečensku:
	650 07	$aLidská práva
	651 #7	$aČečensko (Rusko)
a nikoliv:
	650 07	$aLidská práva
		$zČečensko (Rusko)


651 (Vedlejší věcné záhlaví – geografické jméno) (O)
Odpovídá poli 043
Termín se přebírá z rejstříku národních autorit. V případě, že heslo nebylo dosud vytvořeno, zasílá se návrh kompetentní osobě (v případě NK ČR pí. Balíkové).


655 (Vedlejší věcné záhlaví - žánr/forma) (O)

Nejčastěji používáme tyto formulace: www dokumenty, elektronické časopisy, fotogalerie, blogy, (elektronické mapy, zvukové záznamy).
V případě zdrojů, které mají z hlediska knihovnického charakter integračního zdroje, ale v podstatě jsou nečíslovanými seriály, se zapisují obě formy dokumentu (elektronické seriály + www dokumenty) – jak v poli 655, tak v poli 080 (MDT).
